<div class="title-main">
122
</div>

<div class="text">
Ani jeden z&nbsp;motorkářů neviděl, že jsi vylezl z&nbsp;auta. Můžeš je tedy obejít a&nbsp;překvapit je zezadu. Pobaveně sleduješ, jak hulákají směrem, kde si myslí, že jsi. Je čas říci jim, kde jsi doopravdy. Vystřelíš varovnou ránu do vzduchu a&nbsp;přikážeš jim, aby odhodili všechny zbraně. Okamžitě poslechnou, protože jsi je dokonale přelstil. Popojdeš k jejich motorce a&nbsp;všimneš si schránky připevněné na boku. Řekneš jim, aby ji otevřeli. Uvnitř jsou dvoje pouta, mapa a&nbsp;200 kreditů. Připoutáš motorkáře k&nbsp;jejich stroji a&nbsp;prohlížíš si mapu. Kolem New Hope je nakreslený červený kruh. Ti dva zjevně patří ke stejnému gangu, který napadl New Hope. Malé město Rockville je označené červeným křížkem a&nbsp;leží nepříliš daleko na jihovýchod od místa, kde jsi teď. Bezpochyby je to přechodný domov těch motorkářů. Rozhodneš se nechat motorkáře zde, aby je časem našli jejich přátelé, a&nbsp;jdeš vyměnit zničené kolo u&nbsp;Interceptoru (otoč na <b>346</b>).
</div>

<div class="link">
<a href="game.php?action=1">Otočit na <b>346</b></a>
</div>

<?php
include 'post.php';
?>