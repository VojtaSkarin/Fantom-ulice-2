<div class="title-main">
188
</div>

<div class="text">
Zastavíš Interceptor, aby sis prohlédl hořící vrak. Kdo byli ti lidé a&nbsp;proč na tebe bez varování zaútočili? Potřeseš hlavou a&nbsp;sešlápneš plyn, abys znovu vyrazil ke svému cíli. Projedeš kolem pancéřovaného bankovního auta a&nbsp;přemýšlíš o&nbsp;všech těch penězích uvnitř, které jsou<sup>1</sup> teď k&nbsp;ničemu, když najednou praskání statické elektřiny ve tvém rádiu přeruší hlas. Je to jeden z&nbsp;vůdců New Hope. Sděluje ti, že na New Hope právě zaútočil gang motorkářů a&nbsp;zabili<sup>2</sup> osm lidí. Po krátkém boji byli nakonec poraženi. Varuje tě, aby sis na ně dal pozor, protože unesli Sinclaira, předsedu městské rady. Vezmeš to na vědomí a&nbsp;rozloučíš se. Asi po hodině jízdy bez dalších komplikací zjišťuješ, že tvá zásoba paliva se tenčí - Interceptor má skutečně velkou spotřebu. Zastavíš, doplníš nádrž benzínem z&nbsp;kanystru a&nbsp;přitom si uvědomíš, že budeš muset brzy sehnat další benzín. O&nbsp;několik kilometrů dále se k&nbsp;tobě štěstí obrátí zády. Během pohromy tady muselo dojít k&nbsp;hromadné srážce aut, díky které se tu teď táhne dlouhý had opuštěných vozů. Rozhodně není možné jet po dálnici dál. Vrátíš se na poslední křižovatku a&nbsp;sjedeš z&nbsp;dálnice. Musíš se rozhodnout, kterým směrem se po silnici, která ji kříží, vydáš. Pokud chceš jet na východ, otoč na <b>341</b>. Pokud chceš jet na západ, otoč na <b>66</b>.
</div>

<div class="link">
<a href="game.php?action=1">Jet na východ</a>
</div>

<div class="link">
<a href="game.php?action=2">Jet na západ</a>
</div>

<div class="note">
1. Čeština používá dvojitý zápor; správně by věta zněla <i>"které teď nejsou k&nbsp;ničemu"</i>. Vazba <i>"být k ničemu"</i> je frazém.
</div>

<div class="note">
2. Podmět první věty (gang) se liší od podmětu věty druhé (motorkáři). Proto je třeba souvětí rozdělit na dvě věty jednoduché. <i>"Zaútočil gang motorkářů. Zabili osm lidí."</i>
</div>

<?php
include 'post.php';
?>