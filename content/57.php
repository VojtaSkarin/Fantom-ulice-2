<div class="title-main">
57
</div>

<div class="text">
S&nbsp;neuvěřitelnou rychlostí vytasíš svůj revolver a&nbsp;namíříš ho muži do tváře dřív, než se stačí pohnout. Přikážeš mu, aby pustil brokovnici. Vysvětlíš mu, že nejsi ten, kdo zabil jeho ženu a&nbsp;syna, a&nbsp;že ses pouze vydával za jezdce-zabijáka, abys udržel polohu New Hope v&nbsp;tajnosti pro případ, že by on měl v&nbsp;úmyslu podniknout na ně nájezd. Muž se zatváří vzrušeně a&nbsp;říká: &bdquo;Povídáš New Hope? Zrovna tam mířím. Jsem na cestě tím směrem od doby, kdy mě přepadli. Jen jsem se tu zastavil, abych si v&nbsp;supermarketu vzal nějaké konzervy s&nbsp;jídlem, a&nbsp;vrhlo se na mě pár zdivočelých psů. Jednoho jsem zastřelil a&nbsp;ostatní utekli. Jmenuji se Johnson a&nbsp;omlouvám se za to vyhrožování před chvílí, ale v&nbsp;těchhle dnech se nedá nikomu věřit.&ldquo; Skloní zbraň a&nbsp;napráhne ruku k&nbsp;pozdravu. Usměješ se a&nbsp;potřesete se rukama. Řekne ti, že je vyučený stavbař, a&nbsp;ptá se, jak daleko je do New Hope a&nbsp;jestli má naději, že tam bude moci zůstat. Odpovíš, že je to asi patnáct kilometrů a&nbsp;že jeho šance jsou slušné, protože schopných lidí je stále třeba. Také mu vyprávíš o&nbsp;svém úkolu a&nbsp;on tě varuje, abys nezastavoval u&nbsp;Joeovy pumpy, která je asi osm kilometrů za městem. &bdquo;Nemají tam žádný benzín. Jen olupují lidi, kteří tam zastaví.&ldquo; Poděkuješ Johnsonovi za radu, popřeješ mu hodně štěstí a&nbsp;jdeš zpátky ke svému Interceptoru. Otočíš klíčkem, motor zaburácí a&nbsp;ty se znovu vydáš na cestu (otoč na <b>34</b>).
</div>

<div class="link">
<a href="game.php?action=1">Otočit na <b>34</b></a>
</div>

<?php
include 'post.php';
?>